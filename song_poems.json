[
    {
        "title": "水调歌头·明月几时有",
        "author": "苏轼",
        "dynasty": "宋代",
        "content": "明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。",
        "genre": "词",
        "ci_pai": "水调歌头",
        "url": "https://www.gushiwen.cn/shiwenv_6d817b79b8aa.aspx"
    },
    {
        "title": "念奴娇·赤壁怀古",
        "author": "苏轼",
        "dynasty": "宋代",
        "content": "大江东去，浪淘尽，千古风流人物。故垒西边，人道是，三国周郎赤壁。乱石穿空，惊涛拍岸，卷起千堆雪。江山如画，一时多少豪杰。遥想公瑾当年，小乔初嫁了，雄姿英发。羽扇纶巾，谈笑间，樯橹灰飞烟灭。故国神游，多情应笑我，早生华发。人生如梦，一尊还酹江月。",
        "genre": "词",
        "ci_pai": "念奴娇",
        "url": "https://www.gushiwen.cn/shiwenv_4771121c9b51.aspx"
    },
    {
        "title": "如梦令·昨夜雨疏风骤",
        "author": "李清照",
        "dynasty": "宋代",
        "content": "昨夜雨疏风骤，浓睡不消残酒。试问卷帘人，却道海棠依旧。知否？知否？应是绿肥红瘦。",
        "genre": "词",
        "ci_pai": "如梦令",
        "url": "https://www.gushiwen.cn/shiwenv_70a4b2d8159a.aspx"
    },
    {
        "title": "声声慢·寻寻觅觅",
        "author": "李清照",
        "dynasty": "宋代",
        "content": "寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！",
        "genre": "词",
        "ci_pai": "声声慢",
        "url": "https://www.gushiwen.cn/shiwenv_3d29e5d5c5e6.aspx"
    },
    {
        "title": "永遇乐·京口北固亭怀古",
        "author": "辛弃疾",
        "dynasty": "宋代",
        "content": "千古江山，英雄无觅孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？",
        "genre": "词",
        "ci_pai": "永遇乐",
        "url": "https://www.gushiwen.cn/shiwenv_621575c57f3d.aspx"
    },
    {
        "title": "破阵子·为陈同甫赋壮词以寄之",
        "author": "辛弃疾",
        "dynasty": "宋代",
        "content": "醉里挑灯看剑，梦回吹角连营。八百里分麾下炙，五十弦翻塞外声，沙场秋点兵。马作的卢飞快，弓如霹雳弦惊。了却君王天下事，赢得生前身后名。可怜白发生！",
        "genre": "词",
        "ci_pai": "破阵子",
        "url": "https://www.gushiwen.cn/shiwenv_81133c07f1e2.aspx"
    },
    {
        "title": "雨霖铃·寒蝉凄切",
        "author": "柳永",
        "dynasty": "宋代",
        "content": "寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？",
        "genre": "词",
        "ci_pai": "雨霖铃",
        "url": "https://www.gushiwen.cn/shiwenv_572a555c7d3a.aspx"
    },
    {
        "title": "满江红·怒发冲冠",
        "author": "岳飞",
        "dynasty": "宋代",
        "content": "怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。",
        "genre": "词",
        "ci_pai": "满江红",
        "url": "https://www.gushiwen.cn/shiwenv_93d57e36e8d7.aspx"
    },
    {
        "title": "相见欢·无言独上西楼",
        "author": "李煜",
        "dynasty": "五代",
        "content": "无言独上西楼，月如钩。寂寞梧桐深院锁清秋。剪不断，理还乱，是离愁。别是一般滋味在心头。",
        "genre": "词",
        "ci_pai": "相见欢",
        "url": "https://www.gushiwen.cn/shiwenv_7e7c7d8b4c1f.aspx"
    },
    {
        "title": "虞美人·春花秋月何时了",
        "author": "李煜",
        "dynasty": "五代",
        "content": "春花秋月何时了？往事知多少。小楼昨夜又东风，故国不堪回首月明中。雕栏玉砌应犹在，只是朱颜改。问君能有几多愁？恰似一江春水向东流。",
        "genre": "词",
        "ci_pai": "虞美人",
        "url": "https://www.gushiwen.cn/shiwenv_f3d7e8275d1c.aspx"
    },
    {
        "title": "西江月·夜行黄沙道中",
        "author": "辛弃疾",
        "dynasty": "宋代",
        "content": "明月别枝惊鹊，清风半夜鸣蝉。稻花香里说丰年，听取蛙声一片。七八个星天外，两三点雨山前。旧时茅店社林边，路转溪桥忽见。",
        "genre": "词",
        "ci_pai": "西江月",
        "url": "https://www.gushiwen.cn/shiwenv_5d3c17c1e7d8.aspx"
    },
    {
        "title": "卜算子·咏梅",
        "author": "陆游",
        "dynasty": "宋代",
        "content": "驿外断桥边，寂寞开无主。已是黄昏独自愁，更着风和雨。无意苦争春，一任群芳妒。零落成泥碾作尘，只有香如故。",
        "genre": "词",
        "ci_pai": "卜算子",
        "url": "https://www.gushiwen.cn/shiwenv_8c5a3e157c2d.aspx"
    },
    {
        "title": "钗头凤·红酥手",
        "author": "陆游",
        "dynasty": "宋代",
        "content": "红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！",
        "genre": "词",
        "ci_pai": "钗头凤",
        "url": "https://www.gushiwen.cn/shiwenv_4d8a3c72e5d7.aspx"
    },
    {
        "title": "水龙吟·登建康赏心亭",
        "author": "辛弃疾",
        "dynasty": "宋代",
        "content": "楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾英雄泪？",
        "genre": "词",
        "ci_pai": "水龙吟",
        "url": "https://www.gushiwen.cn/shiwenv_52d7c58e3a1f.aspx"
    },
    {
        "title": "一剪梅·红藕香残玉簟秋",
        "author": "李清照",
        "dynasty": "宋代",
        "content": "红藕香残玉簟秋。轻解罗裳，独上兰舟。云中谁寄锦书来？雁字回时，月满西楼。花自飘零水自流。一种相思，两处闲愁。此情无计可消除，才下眉头，却上心头。",
        "genre": "词",
        "ci_pai": "一剪梅",
        "url": "https://www.gushiwen.cn/shiwenv_8e3a2c15d7c6.aspx"
    },
    {
        "title": "浣溪沙·一曲新词酒一杯",
        "author": "晏殊",
        "dynasty": "宋代",
        "content": "一曲新词酒一杯，去年天气旧亭台。夕阳西下几时回？无可奈何花落去，似曾相识燕归来。小园香径独徘徊。",
        "genre": "词",
        "ci_pai": "浣溪沙",
        "url": "https://www.gushiwen.cn/shiwenv_6e3c15d8a2c7.aspx"
    },
    {
        "title": "蝶恋花·庭院深深深几许",
        "author": "欧阳修",
        "dynasty": "宋代",
        "content": "庭院深深深几许，杨柳堆烟，帘幕无重数。玉勒雕鞍游冶处，楼高不见章台路。雨横风狂三月暮，门掩黄昏，无计留春住。泪眼问花花不语，乱红飞过秋千去。",
        "genre": "词",
        "ci_pai": "蝶恋花",
        "url": "https://www.gushiwen.cn/shiwenv_3a8e15c7d2c6.aspx"
    },
    {
        "title": "江城子·密州出猎",
        "author": "苏轼",
        "dynasty": "宋代",
        "content": "老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。酒酣胸胆尚开张，鬓微霜，又何妨！持节云中，何日遣冯唐？会挽雕弓如满月，西北望，射天狼。",
        "genre": "词",
        "ci_pai": "江城子",
        "url": "https://www.gushiwen.cn/shiwenv_5c7e82a13d6c.aspx"
    },
    {
        "title": "江城子·十年生死两茫茫",
        "author": "苏轼",
        "dynasty": "宋代",
        "content": "十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。",
        "genre": "词",
        "ci_pai": "江城子",
        "url": "https://www.gushiwen.cn/shiwenv_7c5d2a13e8d6.aspx"
    },
    {
        "title": "青玉案·元夕",
        "author": "辛弃疾",
        "dynasty": "宋代",
        "content": "东风夜放花千树。更吹落、星如雨。宝马雕车香满路。凤箫声动，玉壶光转，一夜鱼龙舞。蛾儿雪柳黄金缕。笑语盈盈暗香去。众里寻他千百度。蓦然回首，那人却在，灯火阑珊处。",
        "genre": "词",
        "ci_pai": "青玉案",
        "url": "https://www.gushiwen.cn/shiwenv_4a13e8d6c572.aspx"
    }
]